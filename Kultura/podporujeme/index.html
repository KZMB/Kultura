---
layout: main
title: Podporujeme
category: support
is_root: 1
---

<h2 class="indented">Folklórní soubor Velen</h2>
<p>Velen – folklórní taneční soubor z Boskovic s mnohaletou tradicí, jehož
počátky spadají do 50. let minulého století. Díky obětavosti profesorky
Střední pedagogické školy v Boskovicích Marie Bečvářové a podpoře ředitelství
školy vznikl v roce 1951 taneční soubor z řad studentek školy a studentů
ostatních boskovických škol, který začal oživovat lidové tance a tradice z
oblasti Drahanské vrchoviny (Protivanov, Kořenec), Malé Hané (Velké Opatovice)
i Horácka z východní části Českomoravské vrchoviny (Olešnicko, Libušín, Sněžné)
v choreografickém zpracování zejména Zdenky Jelínkové, Míly Brtníka a Jiřiny
Máčelové-Horákové.</p>

<p>Velen používá repliky krojů z boskovické části Drahanské vrchoviny
(Kořenec). V 70. letech soubor prošel řadou organizačních změn, včetně názvu
(teprve tehdy získal název Velen), novým zřizovatelem se stal SKP Boskovice,
dnes Kulturní zařízení města Boskovice. Dlouhodobou vedoucí souboru se stala
Jiřina Horáková, která jej vedla v letech 1974–1986. Po několika dalších
změnách byla ve vedení souboru Marie Bušová, která svůj post opustila v roce
2006. Nakrátko ji pak vystřídala mladičká Pavla Štréblová, po jejímž odchodu na
mateřskou dovolenou v roce 2007 se místa vedoucího ujal dlouholetý člen souboru
Antonín Pitner.</p>

<div class="indented">
    <img class="img-thumbnail" src="img/velen.jpg">
</div>

<p>Nedílnou součástí souboru se postupně stala vlastní muzika. Po roce 1970 byl
jejím primášem PhDr. Alois Čada, který navázal na činnost učitele Vladimíra
Veselého, od konce 70. let pak Dušan Kovařík, který ve spolupráci s další
vedoucí Marií Zouharovou sestavil velmi kvalitní lidovou muziku. Přes generační
problémy, kdy se vedení hudby ujal mladý student Spgš Josef Pokorný, se
podařilo hudbu Velenu udržet. Několik let do roku 2009 vedl úspěšně muziku
primáš Mgr. Stanislav Tesař, po něm vedení na krátkou dobu převzala Barbora
Křivinková a nyní muziku tvoří nová sestava mladších hudebníků pod vedením
Terezy Pulcové.</p>

<p>Soubor prezentuje hudební písňový a taneční folklór z boskovické oblasti
Drahanské vrchoviny, Malé Hané i Horácka – z východní části Českomoravské
vrchoviny. Základem tanečního repertoáru jsou choreograficky upravené
Řemeslnické tance z Kořence, Protivanova, nově pak vznešený tanec „štéc“ z
Velkoopatovicka, scénická pásma Hospoda (Ho mozeke na Kořenco), Dožínky,
Masopust, „Na Bílé hoře“ a jednotlivé tance a písně. Soubor se pravidelně
zúčastňuje Kořeneckých slavností a dalších přehlídek a festivalů národopisných
souborů u nás i v zahraničí.</p>

Folklórní taneční soubor Velen nabízí své vystoupení v rámci předvánočních
večírků, plesů a výročních slavností. Délka vystoupení dohodou. Informace o
podmínkách vystoupení:

Vedoucí souboru:
Pavlína Čechová – tel. 774 071 055

<h2 class="indented">Pěvecký sbor Janáček</h2>
<p>Dne 1. června 1946 sloučil Fr. Linda tehdejší orchestr, mužský a ženský sbor
v jediné těleso, Pěvecko-hudební spolek Janáček. Pod tímto novým názvem pořádá
1. koncert s programem výlučně složeným z děl L. Janáčka. Od roku 1950 vede
mužský sbor J. Štětina (1912) a ženský Fr. Linda (1891). Od roku 1952 přechází
Janáček pod Sdružený klub pracujících, kde pracuje do jeho zrušení v roce 1991.
Od roku 1954 se stává sbormistrem František Kysilka (*1909), který vede sbor
více jak 20 let. Po něm přebírá sbor dr. Alois Čada (*1940), který je s
krátkými přestávkami jeho sbormistrem do roku 2001. Od února 2003 vede sbor
mladá sbormistryně Mgr. Markéta Markelová a od roku 2007 Mgr. Tomáš Pléha.  Za
více než 50 let své činnosti nastudoval sbor Janáček stovky sborů českých i
světových autorů, absolvoval stovky vystoupení a jeho působení je v boskovickém
kulturním životě nezastupitelné.</p>

<div class="indented">
    <img class="img-thumbnail" src="img/janacek.jpg">
</div>

<h2 class="indented">Extrémní smyčce</h2>
<p>Komorní orchestr Extrémní smyčce navazuje na bohatou kulturní tradici v
regionu. Orchestr založil v roce 2010 Tomáš Pléha, který je zároveň jeho
dirigentem. Zpočátku soubor tvořilo sedm hráčů na smyčcové nástroje. Díky
malému počtu muzikantů a netradičnímu repertoáru vznikl název Extrémní smyčce.
Soubor se s postupem času rozrostl o další hudebníky z řad smyčců a také o
dechovou sekci, se kterou vystoupil poprvé v prosinci 2010 jako malý symfonický
orchestr (smyčce, dechy, tympány, varhany). Soubor nejčastěji koncertuje v
malém komorním obsazení v počtu do 15 muzikantů (smyčcový komorní orchestr +
příčná flétna). Repertoár (obecně): artificiální hudba (duchovní i světské
skladby), písně z filmů a muzikálů, jazz a židovská hudba.</p>

<div class="indented">
    <img class="img-thumbnail" src="img/smycce.jpg">
</div>

<h2 class="indented">Hvězdárna</h2>
<p>Hvězdárna Boskovice se nachází se na nám. 9. května v budově Základní
umělecké školy (zvoňte u bočního vchodu do budovy). Je možné si domluvit
pozorování oblohy pro skupiny zájemců pěti až dvaceti osob. Podmínkou je pouze
jasné počasí k pozorování. Na vaši návstěvu se těší Ing. Pavel Kopecký Ph.D.,
<span class="zoomable">776 651 838</span>.</p>

<div class="indented">
    <img class="img-thumbnail" src="img/astro-1.jpg">
    <img class="img-thumbnail" src="img/astro-2.jpg">
</div>

