---
title: Divadelní sezóna 2014/15
category: blog
layout: blog-post
---

<p>Stálí abonenti si mohou zakoupit předplatná na svá místa z loňské sezóny od pondělí 8. září do pátku 26. září 2014
v kanceláři kulturního střediska na Kpt. Jaroše 15 (budova kina) u paní Evy Václavíkové denně mezi 13.00 až 16.00 hod.,
tel. <span class="zoomable">516 45 35 44</span>, mobil: <span class="zoomable">730 182 330</span>;
e-mail: <a href="mailto:vaclavikova.kultura@boskovice.cz">vaclavikova.kultura@boskovice.cz</a>. Od 29. 9. budou abonentky k dostání
pro nové zájemce v <a href="http://www.regionboskovicko.cz/cs/informacni-centra/mis-boskovice-a-ic-boskovicko.html">Městském informačním středisku</a>.</p>
<p>Cena abonentky (dospělí): 1 200 Kč<br>
Cena abonentky (senioři): 1 100 Kč</p>
<p>V sezóně 2014/15 se můžete těšit na:</p>

<div class="series series-theatre">
    <h3><span class="date">14/10</span> Divadelní spolek Frída: Kolega Mela Gibsona <small>Jakub Nvota</small></h3>
    <p class="body">Komorní příběh jednoho herce. Začíná ve chvíli, kdy je hlavní hrdina, druhořadý herec provinčního
    divadla, zatčen za loupežné přepadení banky a vyslýchán policií. Během necelé hodiny a půl nám povypráví svůj příběh,
    během něhož se dozvíme nejen o jeho pohnutém hereckém i osobním životě, ale i jak se jednou setkal v letadle
    z Kanady do Frankfurtu s Melem Gibsonem a to jej zasáhlo na celý život. Divadelní spolek Frída, se souhlasem autora,
    připravil toto monodrama přímo na tělo protagonistovi Martinovi Trnavskému. Text byl aktualizován a přenesen
    do českých reálií. S písničkami a tanečními kreacemi je skvělým zážitkem s překvapivou pointou.<br>
    Scénář: Tomasz Jachimek, překlad a úprava: Martin Trnavský, režie: Jakub Nvota, hudba: Kamil Mikulčík,
    scéna a kostýmy: Diana Strauszová, hrají: Martin Trnavský.</p>
    <h3><span class="date">14/11</span> Divadlo v Řeznické: Sheldon a jeho matka paní Levinová <small>S. Bobrick, J. Steinová</small></h3>
    <p class="body">„Milá matko. Rudé jsou růže, co rostou do nebe, dělá se mi nanic, když vzpomenu si na Tebe.
    Líbá Sheldon“, píše jednatřicetiletý syn své matce. Vtipná a dobře napsaná komedie autorského tandemu Sama Bobricka
    a Julie Steinové je tvořena sérií dopisů, které si mezi sebou vyměňuje mladý básník a jeho panovačná matka.
    Sheldon utekl od své matky a během své cesty, která nás zavede např. do Tibetu, Severní Dakoty či Arizony,
    se oba hrdinové snaží pochopit jejich komplikovaný vztah. Nakonec oba zjišťují, že k tomu, aby byli dokonale
    šťastni, nebudou od sebe nikdy dostatečně daleko.<br>
    Překlad: Alexander Jerie, režie a scéna: Viktor Polesný,
    kostýmy: Radka Šedová, hudba: Kamil Holub, asistentka režie: Zuzana Fedaková, hrají: Naďa Konvalinková
    a Jan Zadražil.</p>
    <h3><span class="date">4/2</span> DA SophiaArt: Láska a párečky <small>Jean-Luc Lemoine</small></h3>
    <p class="body">Mistrovsky napsaná, místy hořká francouzská komedie - to je základ. Ovšem její nezapomenutelný
    divácký zážitek silně ovlivní vynikající překlad, režie a herecké hrátky. Ano, to jsou Láska a párečky.
    Hra Francie roku 2004, ve které se komickým způsobem demonstrují problémy nastupující dospělosti.<br>
    Režie a překlad: Jaromír Janeček, kostýmy: Lucie Urbanová, hrají: Simona Postlerová / Kateřina Janečková,
    Jan Révai, Jarmil Škvrna, Karel Zima, Ernesto Čekan / Martin Kubačák)</p>
    <h3><span class="date">19/3</span> MaléHry: Biostory <small>Daniela Zbytovská</small></h3>
    <p class="body">Komedie o tom, jak se, na jedné straně viditelně prospěšná idea, může v nepravých rukou
    stát pastí pro ty slabší, hledající. Reflexe dnešní společnosti, našich představ a snů. Děj je zasazen
    do prostředí fiktivního Bio-kurzu, kde se setkávají tři ženy; výživová poradkyně na mateřské dovolené,
    zubní hygienistka a psychiatrička. Pomocí praktik duchovního mistra Dušana Hunky se snaží nalézt samy
    sebe a být BIO. BIO totiž nemusí označovat jen produkty ekologického zemědělství, může znamenat i něco
    jiného. Dříve člověk hledal uznání ve vnějším světě, dnes chce poznat sám sebe. Obojí může být dobrý byznys!<br>
    Scénář: Daniela Zbytovská, scéna: Pavel Matoušek, kostýmy: Marie Mukařovská, výtvarná spolupráce:
    Beáta Spáčilová, režie: MALÉhRY.</p>    
</div>

<p>Změna termínů a programu vyhrazena.</p>
