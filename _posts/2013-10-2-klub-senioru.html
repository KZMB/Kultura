---
title: Klub seniorů 2013/14
category: blog
layout: blog-post
---

<p>Klub seniorů se koná pravidelně každé úterý od 15 do 18 hodin ve
studovně dospělého oddělení Městské knihovny na nám. 9. května (2.
budova MÚ) v přízemí, pokud není uvedeno jinak. Členové se scházejí
pravidelně od podzimu 2004.</p>

<div class="series">
    <h3><span class="date">21/1</span>Výlet do Brna na výstavu Josefa Lady</h3>
    <p>Výlet hromadnou dopravou na vlastní náklady. Sraz ve 12.45 na vlakovém nádraží.</p>
    <h3><span class="date">4/2</span>Klub v knihovně</h3>
    <h3><span class="date">11/2</span>PhDr. Josef Pros - Jeseníky</h3>
    <p>Přednáška ve videosále Kina Boskovice. Začátek v 15.30.</p>
    <h3><span class="date">18/2</span>Jaroslav Parma – Boskovice včera a dnes</h3>
    <p>Přednáška ve videosále a vernisáž výstavy v přísálí Kina Boskovice. Začátek v 16.00.</p>
    <h3><span class="date">25/2</span>Klub v knihovně</h3>
</div>

<p>V době provozu Klubu využívají senioři nabídku počítačů s připojením
na internet s poradenskou službou, mají k dispozici výběr časopisů
včetně časopisu Generace seniorů a za malý poplatek občerstvení. Klub
se pro ně stává místem setkávání s přáteli. Členové za dobu existence
Klubu měli možnost zúčastnit se celé řady besed, projekce
cestovatelských snímků, KZMB pro ně zorganizovalo četnou řadu vycházek
a výletů, mnoho z nich absolvovalo i opakovaně kurz práce s PC. Nelze
opomenout ani četná taneční odpoledne v příjemném prostředí Zámeckého
skleníku. Program činnosti Klubu na každý měsíc přináší něco nového,
poznání, zábavu, ale i cvičení a rukodělná odpoledne. Členská základna
je stabilní, jejímu většímu nárůstu brání jen omezená kapacita prostor,
žádného nováčka ale neodmítneme.</p>

<p>Klub mezi sebe rád uvítá nové členy i další náměty a nápady pro
aktivní využití volného času. Pokud máte zájem přijít mezi jeho členy,
jste srdečně zváni. Zájemcům za poplatek 80 Kč na kalendářní rok
nabízíme kromě služeb knihovny v rámci Klubu seniorů široké spektrum
činnosti od vycházek po přednášky a využití internetu a práci na PC a
přátelské besedování.</p>

<p>Na Vaši návštěvu se těší Ivo Legner a Jitka Moráňová.</p>
