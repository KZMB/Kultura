---
title: Jazz&Blues Boskovice 2014/15
category: blog
layout: blog-post
---
<p>KZMB a společnost Gatema s.r.o. zvou na již druhý ročník cyklu jazzové a bluesové muziky,
pestré směsice žánrových fúzí z celého světa. Koncerty se konají v příjemném prostředí Zámeckého skleníku
v sále se stolovou úpravou a obsluhou Restaurace 29. Na celý cyklus lze zakoupit permanentku za velmi
výhodnou cenu 600 Kč dospělí / 500 Kč studenti a senioři. Dostanete tak 7 koncertů za cenu 4, navíc
v předprodejních cenách s rezervací předních míst k sezení. Permanentka je přenosná.</p>

<div class="series series-music">
    <h3><span class="date">24/9</span> Up! (CZ, Brno) <small>140/100 Kč</small></h3>
    <p class="body">Jazz a fusion formace z Brna s velkou dávkou energie. Autor repertoáru Mirek Veselý
    je zkušený studiový i pódiový hráč, má za sebou dlouholetou spolupráci s Dežo Ursínym, Orchestrem Gustava Broma,
    Laďou Kerndlem.</p>
    <h3><span class="date">22/10</span> Žáha (CZ) <small>160/120 Kč</small></h3>
    <p class="body">Skupina Žáha, česká soul-funková legenda, se vrací. Osobitý zvuk kapely mixuje v chytlavých písničkách
    rock, funky, blues a činí tak skupinu atraktivní pro publikum různorodého zaměření. V roce 2004 si ji jako předkapelu
    vybral James Brown pro svůj pražský koncert, kde úspešně nažhavila 15 tisíc fanoušků.</p>
    <h3><span class="date">26/11</span> Krajíček & Šuranská & Friedl (CZ) <small>140/100 Kč</small></h3>
    <p class="body">Tři moravští bardi: Martin Krajíček - boskovický mandolínista, Jitka Šuranská - výjimečná zpěvačka
    a houslistka z Moravy a Marián Friedl – kontrabas, píšťaly z Frenštátu pod Radhoštěm.</p>
    <h3><span class="date">16/1</span> Chris Kazarian funk & soul project (USA/CZ) <small>190/150 Kč</small></h3>
    <p class="body">Chris je výborným skladatelem, kytaristou a především fantastickým zpěvákem, jehož hlas lze
    bez jakéhokoliv přehánění přirovnat ke světoznáménu Kurtu Ellingovi. Koncert bude trochu groovy jazz,
    trochu funk, trochu soul, mix Chrisových skladeb a klasických standardů.</p>
    <h3><span class="date">11/2</span> Joanna Kucharczyk Quartet (PL/CZ) <small>170/130 Kč</small></h3>
    <p class="body">Její hudba je jako vnitřní hlas – ne vždy je slyšet, ale vždy je tady, vždy čistá a jemná a hřejivá.
    Harmonie zvuků elegantně ladí s excelentní muzikantskou podporou kapely. Tito hudebníci vytvářejí atmosféru,
    ze které nelze uniknout.</p>
    <h3><span class="date">25/2</span> Dida Pelled Trio (Izrael-USA/CZ) <small>170/130 Kč</small></h3>
    <p class="body">Izraelská zpěvačka a kytaristka, pohybující se mezi jazzem a blues, toho času usídlená v New Yorku.
    Na východním pobřeží USA hrává pravidelně se svou kapelou. Její první album bylo označeno serverem All About Jazz
    jako jedno z nejlepších cédéček roku 2011.</p>
    <h3><span class="date">7/4</span> Mike DiRubbo Trio (USA/CZ)  <small>160/120 Kč</small></h3>
    <p class="body">New York je plný talentů, ale nejlepší může být vždy jen jeden. Nové trio Mikea DiRubboa přejde postupně
    od známých standardů do neprobádaných hlubin moderní kolektivní improvizace. Mike DiRubbo nehraje na alt saxofon,
    on jej vlastní.</p>
</div>

<p>Změna programu vyhrazena.</p>



 
