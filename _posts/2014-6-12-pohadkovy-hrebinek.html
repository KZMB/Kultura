---
title: Boskovický pohádkový hřebínek 2014
category: blog
layout: blog-post
---
<p>Již tradiční prázdninový cyklus divadelních představení pro děti na nádvoří Zámku Boskovice. Představení
se konají ve vybrané prázdninové pátky vždy v 17.00. V případě nepříznivého počasí se představení konají 
ve vestibulu při vchodu do zámku. Letošní novinkou bude sladká odměna pro vybraných 10 návštěvníků
z každého představení od cukrárny Sladké mámení.</p>

<div class="series series-theatre">
    <h3><span class="date">11/7</span> Toy Machine: Rytíři <small>80 Kč/190 Kč rodinné</small></h3>
    <p class="body">V dobách králů a královen, kdy ještě po zemi chodili draci, se narodil udatný rytíř Jiřík.
    V jeho krvi koluje dobrodružství, které si dává k snídani i večeři. Ovšem netuší, jakou sílu má láska
    a co pro ni dokáže udělat, aby zachránil sic neznající, přesto jistě nádhernou Kateřinu.
    Aby toho nebylo málo o tuto jistě krásnou princeznu se pře kníže Eman s Drakem. Jak to celé dopadne?
    Stačí jenom zabít Draka, aby srdce dostalo svého? Nenechte si ujít loutkovou pohádku Divadla Toy Machine,
    která je plná napětí, smíchu a hudby. Představení je volně na motivy Legendy o sv. Jiřím
    a jiných příbězích o slavných rytířích. Součástí tohoto představení bude i výtvarná dílna pro děti.</p>
    <h3><span class="date">18/7</span> Liduščino divadlo: Letní pohádka <small>80 Kč/190 Kč rodinné</small></h3>
    <p class="body">Skřítek má nejšťastnější období. Právě začnou dozrávat třešně a na zahrádce je plno legrace.
    Jenže právě v tu chvíli se tu objeví Červík Pepík a Třešničkovi začnou starosti. Přeci nenechá svoje třešně
    mlsnému Pepíkovi? To by tak hrálo. Jenže jak to udělat, aby byli spokojeni oba? Třešnička na to nakonec přijde.</p>
    <h3><span class="date">25/7</span> DS Zlín: Dobrodružství na ostrově Čičidžuma <small>80 Kč/190 Kč rodinné</small></h3>
    <p class="body">Malá Natálka se pomocí pohádkové knížky dostane na tajemný ostrov Čičidžuma, kde je ukryt obrovský poklad.
    Najít ho však nebude jednoduché. Bude muset překonat spoustu nástrah a vyluštit nejednu hádanku. Po pokladu navíc touží
    i podlý pirát Zlovous, kterého nebude jen tak snadné přelstít. Vydejte se s Natálkou na dobrodružnou výpravu.</p>
    <h3><span class="date">1/8</span> Divadýlko Kuba: Pletené pohádky <small>80 Kč/190 Kč rodinné</small></h3>
    <p class="body">Pod tímto názvem se skrývají čtyři pohádky: O statečném kůzleti, O chytrém zajíci, Kůzlátka
    a vlk a O zlé koze. Pohádky jsou upletené z vlny, jak loutky, tak celá scéna. Pohádky jsou pleteny (vyprávěny)
    s lehkou nadsázkou a humorem.</p>
    <h3><span class="date">8/8</span> Divadlo Tramtarie: Kluk z plakátu <small>80 Kč/190 Kč rodinné</small></h3>
    <p class="body">Vypátrat zmizelý klaunský nos a zdolat spoustu všelijakých nástrah, to bude úkol pro Karolínku,
    které se moc nechce chodit do školy a pro kluka z plakátu. Podaří se jim uspat lva, přelstít chytrou opici
    nebo zkrotit neposedného pudlíka a zachránit tak celý cirkus Hopla-Hop? Detektivní pohádka na motivy dnes
    již klasického večerníčku Kluk z plakátu.</p>
    <h3><span class="date">15/8</span> Divadýlko Mrak: O ševci Kubovi <small>80 Kč/190 Kč rodinné</small></h3>
    <p class="body">Veselá, barevná pohádka, při které se publikum baví od začátku do konce. Švec Kuba má doma hodnou
    ženu Andulku, ale po sérii za sebou rychle jdoucích průšvihů, za které může její hloupost, se Kuba rozhodne
    jít do světa. Ve světě se však setkává s hloupostí ve všech jejích podobách... Kuba se vrátí domů a začne
    si vážit Andulčina dobrého srdce.</p>
    <h3><span class="date">29/8</span> Komedianti na káře: Cirkus <small>80 Kč/190 Kč rodinné</small></h3>
    <p class="body">Divadelní pohybová trachtace z prostředí starého cirkusu. Nechte se překvapit, jak dopadne
    představení tvořené z toho, co maringotka dala. V potu tváře tu klaun s tenťákem skládají představení,
    které málem nebylo. Do manéže se tak musí vrátit starý lev, silák Frišťa, turecká žena Olina, ale také
    krásná tanečnice na laně. Představení v sobě spojuje prvky pouličního divadla a loutkové scény. Loutky
    a herci jsou zde plnohodnotnými partnery.</p>
</div>

<p>Na celý cyklus je možno zakoupit výhodnou permanentku
za 400 Kč pro jednotlivce (2 představení zdarma), nebo rodinnou za 1 200 Kč pro 3 - 5 osob. Permanetky
jsou k dostání v Městském informačním středisku, Masarykovo nám. 1, Boskovice, tel.: 516 488 677.</p>

 
